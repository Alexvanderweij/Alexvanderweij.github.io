---
layout: post
title: "Moet je XXX 3 kijken als je zin hebt in een actiefilm? ❓"
comments: false
published: true
categories: 
- "Films"
description: "Een beschouwing van een slechte actiefilm."
keywords: "Review, XXX 3, Vin Diesel, movie, recensie, Alex van der Weij"
---

Stel het is vrijdagavond en je hebt zin in een lekkere actiefilm. Gewoon voetjes op de tafel, verstand op nul en je laten vermaken met wat spektakel op het scherm.. Moet je dan voor xXx: The Return of Xander Cage gaan? Ik kan daar vrij kort over zijn: Nee.

Al in de eerste vijf minuten kreeg ik het gevoel alsof ik naar een parodie zat te kijken. Een soort Scary Movie, maar dan over cliché actiefilms. Dat gevoel is nooit weggegaan tijdens het kijken van xXx 3. Natuurlijk nemen dit soort films zichzelf niet serieus en dat weet je als kijker ook, dus als vanzelf neem jij de film dan ook niet serieus. Maar meestal hebben films als dit dan nog wel iets van vermaak over zich: actie, toffe actie of een dosis humor. xXx 3 probeert dat allemaal, maar op zo'n slecht niveau dat je maar twee opties hebt: je zet de film na een half uur uit of je hebt écht niks beters te doen en gaat genieten van het leedvermaak. Oh man, wat is deze film slecht.

Ik had geen hoge verwachtingen van deze film, maar ik vind Vin Diesel over het algemeen een prima acteur voor dit soort domme actiefilms. Alleen, zoals ik al eerder zei, het lijkt erop alsof hij een in parodie van zichzelf speelt. Ik vind Vin Diesel in de Fast &amp; Furious-films best tof; hij speelt daarin weliswaar ook een cliché personage maar wel eentje met iets meer diepgang. Bovendien heeft die filmreeks nog meer interessante, grappige en leuke personages. De bijrollen in xXx 3 zijn niks zeggend. Het meest slechte aan de film? Dat zijn absoluut de dialogen. Over cliché gesproken.

xXx: The Return of Xander Cage is niet de lekkere vrijdagavond actiefilm die je moet kijken. Mocht je daar naar opzoek zijn ben je nog beter af met een random John Cena film. Vin Diesel mag voortaan alleen nog maar in Fast &amp; Furious-films spelen.

⭐️⭐️
