---
layout: post
title: "Het is alsof we terug zijn in 2010 üìù"
comments: false
published: true
categories: 
- "Algemeen"
description: "Het zijn nostalgische tijden. Dit is waarom.."
keywords: "Twitter, Mastodon, Bloggen, website, Alxndrr"
---

Misschien komt het door het donkere en koude weer, misschien komt het door mijn steeds oplopende leeftijd (üò¢) of misschien komt het wel gewoon door de huidige staat van mijn favoriete social media platform; Twitter. Ik voel mij in elk geval heel erg nostalgisch.

Ik weet niet precies wanneer ik voor het laatst echt een blog heb geschreven, maar het is in elk geval lang geleden. Ik ben nooit een grote blogger geweest en wilde mij ook absoluut nooit zo noemen. Maar ik ben wel altijd bezig geweest met het cre√´ren van content. Of het nou een kortlopende vlogcarriere op YouTube was of een <a href="https://www.instagram.com/seriekoning" target="_blank">Instagram account</a> over films en series; ik vond het altijd leuk om iets van waarde te maken.

Dat ben ik een beetje uit het oog verloren en daarom schrijf ik vanaf vandaag weer onder de naam Alxndrr.nl. En man, daardoor voelt het echt alsof ik weer terug ben in 2010. 

### Terug naar de gouden tijden
Want in 2010 schreef ik ontzettend veel, deed ik de opleiding journalistiek en dat was ook de periode dat Twitter vooral een ontzettend gezellig platform was. Dat is het allang niet meer, zeker niet <a href="https://www.nu.nl/tech/6227898/de-deal-is-rond-elon-musk-koopt-twitter-voor-44-miljard-en-ontslaat-bedrijfstop.html" target="_blank">nu Elon Musk er de dienst uit maakt</a>. Daarom ben ik, en vele anderen, overgestapt op Mastodon. Wat al jaren bestaat als het alternatief voor Twitter, maar nu pas echt populair ljkt te gaan worden.


<iframe src="https://mastodon.nl/@Alxndrr/109381522393696220/embed" class="mastodon-embed" style="max-width: 100%; margin-top: 20px; margin-bottom: 20px; border: 0" width="400" allowfullscreen="allowfullscreen"></iframe><script src="https://mastodon.nl/embed.js" async="async"></script>


Het is daar nu echt een beetje als Twitter anno 2010. Er zijn weinig anonieme toetsenbord-helden en de plaatselijke Gerda komt niet iedere vijf minuten in je mentions sliden, om te roeptoeteren dat het schandalig is. 

### Dag Twitter
Ik heb al 13 jaar een account op Twitter en in die tijd heb ik daar veel mooie dingen mee gemaakt. Ik heb mensen leren kennen, bijzondere dates gehad en kon altijd de mooiste meningen lezen. Het is moeilijk om dat achter mij te laten en ik zal dan ook niet mijn account verwijderen. Hopelijk waait de wind daar over een tijdje anders en wordt het platform weer als vanouds. 

Tot die tijd kijk ik af en toe op mijn Twitter tijdlijn, maar zal ik vooral te vinden zijn op Mastodon. <a href="https://www.mastodon.nl/@alxndrr" target="_blank">Kom vooral hoi zeggen!</a> 

### En deze blog dan? 
Deze eerste blog in jaren voelt wat random en dat is het ook. Ik ben inderdaad weer terug om af en toe iets te schrijven. Ik doe dat puur voor mezelf, omdat ik mij weer wat vaker creatief wil uitdrukken, maar ik probeer wel waarde voor jou, de lezer, te cree√´ren. Zo kun je hier terecht voor stukjes over films en series, zal ik binnenkort mijn smarthome setup delen en hoop ik vooral dat je vermaakt wordt door mijn woorden.
