---
layout: post
title: "Het voelt als 2010 üìù"
comments: false
published: true
categories: 
- "Algemeen"
description: "Waarom het nostalgisch voelt"
keywords: "Twitter, Mastodon, Bloggen, website, Alxndrr"
---

Misschien komt het door het donkere en koude weer, misschien komt het door mijn steeds oplopende leeftijd of misschien komt het wel gewoon door de huidige staat van mijn favoriete social media platform; Twitter. Ik voel mij in elk geval heel erg nostalgisch.

Maar ik was altijd wel bezig met cre√´ren van content. Ik weet niet precies wanneer ik voor het laatst echt een blog heb geschreven, maar het is in elk geval lang geleden. Ik ben nooit een grote blogger geweest en wilde mij ook absoluut niet zo noemen. Maar ik ben wel altijd bezig geweest met het cre√´ren van content. Of het nou een kortlopende vlogcarriere op YouTube was of een Instagram account over films en series; ik vond het altijd leuk om iets van waarde te maken.

Dat ben ik een beetje uit het oog verloren en daarom schrijf ik vanaf vandaag weer onder de naam Alxndrr.nl. En man, daardoor voelt het echt alsof ik weer terug ben in 2010. 

### Twitter en Mastodon
Want toen schreef ik ontzettend veel, deed ik de opleiding journalistiek en dat was ook de periode dat Twitter vooral een ontzettend gezellig platform was. Dat is het allang niet meer, zeker niet nu Elon Musk er de dienst uit maakt. Daarom ben ik, en vele anderen, overgestapt op Mastodon. Wat al jaren bestaat als het alternatief voor Twitter, maar nu pas echt populair begint te worden.

Het is daar dus echt een beetje als Twitter anno 2010. Niet iedereens buurvrouw, kapper en oud-schooljuffvrouw heeft een account en zodoende komt Gerda ook niet ongevraagd in je mentions roeptoeteren dat het het schandalig is allemaal. Nee het is er respectvol en gemoedelijk. 

Twitter is mijn meest gebruikte social media platform ooit en ik zal het pas echt los kunnen laten als het daar echt dood is, maar het is goed om te weten dat er toch nog een plekje op het internet te vinden is waar je het leuk kunt hebben. Naast deze blog dan. 
