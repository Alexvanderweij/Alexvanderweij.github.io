---
layout: post
title: "Het beste van 2022 🥳"
comments: false
published: true
categories: 
- "Lijstjes"
description: "2022 was voor mij een erg mooi jaar en dit zijn mijn hoogte punten.."
keywords: "2022, jaarlijstje, jaarlijst, het beste van 2022, beste films, beste series, beste apps"
---

Het jaar zit er weer op. Ik duik straks op een lading oliebollen en een berg poedersuiker, zoals Al Pacino dat zo mooi deed in Scarface. Maar voordat ik straks helemaal van de wereld ben, deel ik graag nog even mijn hoogte punten van dit jaar met jullie.

### Films
Ieder jaar wordt het steeds iets minder met de films, lijkt het wel. Gelukkig is er nog genoeg waarmee ik mij vermaakt heb:

– **Prey** Een prequel van de Predatorfilms. Prima verhaaltje, fantastische scenes. Te zien op Disney+.
– **Spider-Man: No Way Home** Ik zat op het puntje van mijn stoel te juichen bij deze ode aan 20 jaar Spider-Man.
– **Ambulance** Fantastische actiefilm met Jake Gyllenhaal.
– **The Batman** Geen fan van DC, maar deze duistere film over Batman is beter dan de Dark Knight trilogie. 
– **Chip 'N Dale: Rescue Rangers** Verrassing van het jaar; een rollercoaster van erkenning.
– **Elvis** Begint heel druk, maar is vooral heel erg indrukwekkend. 

### Games
Dit was het jaar dat ik overstapte van PlayStation naar Xbox; een van de beste keuzes die ik dit jaar heb gemaakt. Deze games maakten mijn jaar.

– **Fortnite** Ik speelde een halfjaar Fortnite, omdat Warzone een klote map introduceerde. Heel erg veel plezier beleefd.
– **Call of Duty: Modern Warfare 2 / Warzone 2** Gelukkig kwam het goed met COD; we zijn weer verslaafd.
– **Vampire Survivors** Een spel waarin je niet zoveel hoeft te doen, maar die je ook niet zomaar kunt wegleggen.
– **Stardew Valley** Ieder jaar speel ik dit spel wel een paar weken en het is altijd weer ongelooflijk verslavend
– **Diablo 3** Over verslaafd gesproken. De voldoening die dit spel geeft als je honderden vijanden sloopt, is heeerlijk.

### Series
Als serieliefhebber heb je niks te klagen. Dit lijstje mist veel van de grote, veel genoemde series omdat ik daar nog niet aan ben toegekomen. Mijn backlog is te groot. 

– **Wednesday** Geen fan van Tim Burton, dus 0 verwachten gehad. Juist daarvoor heel erg vermaakt met deze serie. Te zien op Netflix. 
– **Stranger Things 4** Het lange wachten was het waard; ik ga zo goed op de 80s vibe in deze serie. 
– **Under the Banner of Heaven** Ongeloof indrukwekkende serie over een moord in een mormoonse gemeenschap. Verplichte kijkvoer. Te zien op Disney+. 
- **Dexter: New Blood** Speelt zich tien jaar na het origineel af en was de eerste serie die ik dit jaar keek. Ouderwets goed. 
- **The Rings of Power** Dit jaar kregen we eindelijk meer Tolkien en Middle-Earth. Ik kan er geen genoeg van krijgen. 
- **The Dropout** Miniserie over een succesvolle, frauderende CEO. 
- **The Book of Bobba Fett** Ah, Star Wars..

### Apps/diensten
Ook dit jaar weer veel nieuwe apps en diensten gebruikt. Een paar favorietjes. 

– **Apple Music** Ik werd helemaal gek van alle podcasts in Spotify, dus ik stapte over. Nooit meer teruggekeken. 
– **HBO Max** Mijn meest gebruikte streamingdienst van dit jaar. 
– **Sofa** De perfecte app om lijstjes te maken van alles dat je wil consumeren: films, series en games bijvoorbeeld. 
– **Mastodon** 2022 markeert ook het einde van Twitter. Gelukkig vond ik veel plezier op Mastodon.

### Aankopen
Ja dat gat in de ozonlaag is een probleem, maar een gat in je hand hebben is ook niet fijn hoor. Mijn beste aankopen van dit jaar. 

– **Elektrische fiets** Het schaaft letterlijk 3 minuten reistijd af van een fietstochtje dat maar 12 minuten duurde. Maar hey, sneller is sneller.
– **Xbox Series S** Ik wilde een next-gen ervaring, omdat ik gek werd van mijn PS4. Dit was een ontzettend goede keuze.

### Persoonlijk
Het was persoonlijk ook gewoon een fijn jaar. Een paar hoogtepuntjes. 

– **Nieuw voetbalteam opgericht** Jaren mee bezig geweest, dit jaar eindelijk van de grond gekregen. 
– **Nieuw thuis** Eind 2021 ben ik verhuisd en in 2022 werd het echt mijn nieuwe thuis waar ik met veel geluk woon. 
- **Een kat als huisgenoot** Het hoogtepunt van dit jaar: catdad geworden. ZE DOET HET ZO GOED! 😍
- **Tripje naar Gent** Ik ben helemaal niet van het reizen, maar dat weekje in Gent bij Maurice was fantastisch!

Iedereen alvast een gelukkig nieuwjaar! 🎉

  
  
  






