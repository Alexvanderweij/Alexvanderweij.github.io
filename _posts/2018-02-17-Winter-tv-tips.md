---
layout: post
title: "Vier serietips voor een koude winterdag ⛄"
comments: false
published: true
categories: 
- "Films"
description: "4 series die je moet kijken, omdat het te koud is om naar buiten te gaan"
keywords: "Review, series, recensie, Alex van der Weij"
---

De winter is misschien wel de beste periode om televisie te kijken: buiten is het te koud om te functioneren, maar binnen is alles warm en fijn. Je zet het kacheltje lekker hoog, schuift de stoel of bank net even iets beter voor de televisie en dan ga je zo comfortabel zitten dat je de eerstkomende vier uur  niet meer van je plek af gaat. Natuurlijk wel even ervoor zorgen dat je voldoende eten en drinken binnen handbereik hebt he!?

Maar wat ga je dan vies hard bingen? In de winter zijn er gelukkig ook genoeg series om te loeren en dit zijn de beste series die ik in de afgelopen tijd heb gezien. 

<h3>Peaky Blinders (seizoen 3 en 4) </h3>
Soms heb je van die hippe theezakjes met uitdagende vragen erop toch? Soms is zo’n vraag dan wat je mee zou nemen naar een onbewoond eiland en het mag dan maar een ding zijn, want het moet wel moeilijk zijn natuurlijk. Ik zou dan zonder blikken en blozen kiezen voor een iPad met de hele Netflix catalogus erop, want man; wat zijn die gasten daar bij Netflix toch lekker bezig. In een paar maanden tijd knallen ze seizoen 3 en 4 van Peaky Blinders online en dat is dé serie die je wil zien. 

Peaky Blinders gaat over een misdaadfamilie uit Birmingham en het speelt zich af in de jaren ‘20 van de vorige eeuw. Eigenlijk is alles tof aan Peaky Blinders: de acteurs, de setting, de soundtrack, de costumes en het plot. Absoluut één van mijn favoriete series. Vooral seizoen 4 is ontzettend goed; voor mij het beste seizoen tot nu toe. Vooral dankzij een hele toffe rol voor Adrien Brody. Ga dit zien. Nu!

<h3>Salvation (seizoen 1)</h3>
Ook hier krijgt Netflix de eer; want seizoen 1 van Salvation is ook te bewonderen op het online streaming platform. Misschien niet de beste serie op dit lijstje, maar wel een prima wegkijk serie. Er komt een gigantische asteroïde op de aarde af en een paar onderzoekers hebben een half jaar de tijd om de aarde te redden.  

Salvation hangt niet samen van de originaliteit want je wordt doodgegooid met de cliches die in tenminste veertig andere series ook hebt gezien: complottheorieën, een corrupte overheid, de russen hebben het gedaan en plottwist die je slechtziende Oma ook nog wel ziet aankomen. Maar desalniettemin is Salvation gewoon een prima serie: die cliches zijn niet te irritant en het kijkt lekker weg. Oké, dit is geen serie die over twintig jaar op je lijstje staat met de beste series van de afgelopen jaren, maar het is goed te doen voor op een koude winterdag. 

<h3>De Luizenmoeder</h3>
Iedereen had het erover en natuurlijk moest ik het dan wel even checken. Daar ben ik blij om want ik heb me de tyfus gelachen. “Ga maar naast dat meisje zitten; die met die oogjes”. Meer ga ik er niet over zeggen. Ga het gewoon kijken!

<h3>Top Boy</h3>
Ik was onlangs een weekendje in Londen en daarna had een dorst voor series met Britse rauwheid. Na Peaky Blinders keek ik Top Boy en dat heeft mijn dorst gelest. In Top Boy zie je een aantal straat jongens zich om hoog werken in de criminele wereld van Londen. Het voelt een beetje aan als een britse versie van The Wire en dan weet je dus dat het goed is. 

Er is dus genoeg te kijken vanuit je chille, warme bank. Welke series loer jij deze winter? <a href="http://www.twitter.com/Alxndrr">Gooi al die tips maar naar mij via Twitter</a>. 
