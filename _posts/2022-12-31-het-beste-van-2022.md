---
layout: post
title: "Het beste van 2022 ðŸ¥³"
comments: false
published: true
categories: 
- "Lijstjes"
description: "2022 was voor mij een erg mooi jaar en dit zijn mijn hoogte punten.."
keywords: "2022, jaarlijstje, jaarlijst, het beste van 2022, beste films, beste series, beste apps"
---

Ik tik dit gauw nog even op de vooravond dat mijn kerstweekend begint. De komende dagen bestaat namelijk uit zoveel eten, dat ik niet weet of ik dat wel ga overleven. Maar als dit wel het einde is, dan heb ik in elk geval een heel mooi jaar gehad. Dit is een lijst met het allerbeste van 2022*.

* <em>Dit zijn niet per se dingen die nieuw waren in 2022, maar die ik wel dit jaar voor het eerst heb ervaren.</em>

### De beste films van 2022
Het lijkt wel alsof het ieder jaar wat minder wordt; al die films die uitkomen. Misschien ben ik gewoon te veel verwend door de jaren heen, maar misschien is het meeste ook al gedaan. Gelukkig waren er ook dit jaar wel wat films waarvan ik ontzettend heb genoten.

<B>Chip 'n Dale: Rescue Rangers</b>
Laten we beginnen met misschien wel de minst voor de hand liggende film: Chip 'n Dale: Rescue Rangers is absoluut een van de leukste films van het jaar. Deze rollercoaster van herkenning en nostalgie is te zien op Disney+ en zou je zeker gezien moeten hebben.

<B>The Batman</B>
Ondanks dat mijn voorkeur sterk uitgaat naar alles dat er uit de Marvel-stal komt, vind ik sommige DC personages wel heel erg tof. Mijn meest favoriete is Batman. Hoe het personage vertolkt werd door Ben Affleck vond ik niet zo bijzonder, maar deze duistere versie met Robbert Pattinson in de hoofdrol is belachelijk goed gedaan. Misschien wel beter dan de films van Christopher Nolan.

<B>Ambulance</B>
Dit is de beste actiefilm van het jaar. Zoals iedere goede actiefilm heeft dit een simpel plotje, maar wordt het op een manier in beeld gebracht dat niet vaak genoeg naar de bak popcorn kan graaien. Sowieso altijd liefde voor Jake Gyllenhaal.


